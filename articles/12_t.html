<!DOCTYPE html>
<html lang="en">
<head>
    <meta charset="UTF-8">
    <title>মঙ্গা এলাকার শিল্প কারখানায় আজীরন- শেফালীদের যুদ্ধ</title>
    <meta name="viewport" content="width=device-width, initial-scale=1">
    <link href="../bootstrap/css/bootstrap.min.css" rel="stylesheet"/>
    <link href="https://fonts.maateen.me/adorsho-lipi/font.css" rel="stylesheet"/>
    <link rel="stylesheet" href="../css/blog_template.css"/>
</head>
<body>


<div class="container-fluid" style="font-family: 'AdorshoLipi', sans-serif;">


    <div class="row" id="HD">
        <div class="col-md-12 text-center text-dark"><h2>মঙ্গা এলাকার শিল্প কারখানায় আজীরন- শেফালীদের যুদ্ধ</h2></div>
        <div class="col-md-12 text-center text-dark"><h4>আনোয়ারা আজাদ</h4></div>
    </div>

    <div class="container-fluid" style="margin-top: 20px">
        <p>
            আজীরনের যখন মাত্র চোদ্দ বৎসর বয়স তখন থেকেই সে বিড়ি কারখানাতে কাজ করে। তাদের এলাকায় আর অন্য কোন শিল্প কারখানা
            বা কাজ করার মত কোন সুযোগ না থাকায় দরিদ্র মা বাবার সংসারে সাহায্যের জন্য আজীরনকে এই বিড়ি কারখানাতেই নিযুক্ত
            হতে হয়। আজীরনের বয়স যখন আঠারো বৎসর তখন তার বিয়ে হয় এই বিড়ি কারখানারই এক শ্রমিকের সাথে। হ্যা, ভালোবেসে। এরকম
            এই কারখানাগুলোতে কাজ করে আজীরনদের মত লক্ষ লক্ষ দরিদ্র মানুষ বেঁচে থাকে, স্বপ্ন দেখে, সংসার করে। আজীরনরা জানে
            ধুমপান মোটেও স্বাস্থ্যসম্মত নয়। তার স্বামী কিংবা সে কখনও ধুমপান করেনা। তারপরেও তাদেরকে এই শিল্পের মাধ্যমেই
            আয় রোজগার করতে হয়। ভোর সাড়ে চারটা থেকে বিকাল পাঁচটা পর্যন্ত স্বামী স্ত্রী দুজনে কাজ করে জীবন সংগ্রামে টিকে
            থাকার চেষ্টা চালিয়ে যায়।
            মূলত মহাত্মা গান্ধীর স্বদেশী আন্দোলনের চেতনায় এই উপমহাদেশে বিড়ি শিল্পের বিকাশ ঘটে। বিলেতী সিগারেট বর্জন করে
            হাতে তৈরি করা বিড়ি শিল্প প্রসারের মাধ্যমে স্বদেশি চেতনা সৃষ্টি করার চেষ্টা করা হয়। এদেশে সরকারী পৃষ্টপোষকতায়
            ১৯৬৫ সাল থেকে কমদামী সিগারেট আমদানীর মনোপলী ব্যবসা শুরু হয়। স্বাধীনতার পর বঙ্গবন্ধু শেখ মুজিবর রহমান
            শ্রমিকদের স্বার্থে বিড়ি শিল্পকে গ্রাম বাংলার ’কুটির শিল্প’ হিসেবে অভিহিত করে দরিদ্র মানুষকে বিশেষ করে অসহায়
            নারীদেরকে বাঁচার পথ দেখান। এই কারখানাগুলো তাই গড়ে উঠেছিল মঙ্গাপীড়িত ও নদীভাঙন এলাকায় যেখানে অন্য কোন শিল্প
            কারখানা নেই। আজীরন, শেফালী, সুফিয়া, মিনতি এসব এলাকারই বিড়ি শ্রমিক, যারা এই শিল্পের ওপর নির্ভর করেই সংসার
            করে, সন্তানদের মানুষ করার স্বপ্ন দেখে। অন্য কোন শিল্প গড়ে না ওঠায় দরিদ্র মানুষগুলো এই শিল্পের ওপরই নির্ভরশীল
            এখন।

            ১৯৮০-এর দশকে প্রায় পঞ্চাশ লক্ষ মানুষ এই শিল্পে কাজ করার সুযোগ পায়। সেই সময় থেকেই শুরু হয় এক ধরনের ষড়যন্ত্র ;
            ধাপে ধাপে করারোপ করা, এই শিল্পে ধাপে ধাপে কর বসিয়ে বিপর্যস্ত করে তোলা। ২০০১-০২ অর্থবছরে বাংলাদেশের বিড়ি
            শিল্প কারখানাগুলোতে কর্মরত শ্রমিকের সংখ্যা প্রায় পঞ্চাশ লক্ষ ও কারখানার সংখ্যা ২১৮টি থাকলেও ২০০৮-০৯ অর্থ
            বছরে তা নেমে আসে ১০৫টি কারখানা ও প্রায় পঁচিশ লক্ষ শ্রমিকে।
            পাশাপাশি গত কয়েক বৎসরে ধুমপানকে নিরুৎসাহিত করার কথা বলে প্রত্যেক বাজেটে বিড়ির উপর শুল্ক বৃদ্ধি করা হলেও
            কমদামী সিগারেটের উপর শুল্ক কমিয়ে সিগারেটে অসম শুল্ক নির্ধারণ করে সহজলভ্য করে তোলা হয়। যে কারণে মাঠে ঘাটে পথে
            তরুন প্রজন্মের হাতে কম দামী সিগারেটের আগুন জ্বলতে দেখা যায়। পাঁচ থেকে সাত বৎসরের মধ্যে প্রায় ছেচল্লিশ শতাংশ
            নতুন প্রজন্মের কিশোর- যুবক ধুমপায়ী হিসেবে অন্তর্ভুক্ত হয়।

            সরকারের এরকম নীতিতে বিদেশী সিগারেট কোম্পানীগুলো লাভবান হচ্ছে আর ধ্বংস হয়ে যাচ্ছে দেশি শিল্প ও নতুন প্রজন্মের
            কিশোর-যুবক। উল্লেখ্য, সিগারেট প্রযুক্তি নির্ভর পণ্য। বাংলাদেশে প্রায় আঠারোটির মত সিগারেটের কারখানা আছে
            (বর্তমানে কয়েকটি বন্ধ আছে)। এই কারখানাগুলোতে শ্রমিকের সংখ্যা কম। এই কারখানাগুলোতে প্রতিদিন ১২-১৪ মেগাওয়াট
            বিদ্যুৎ খরচ হয়, অন্যদিকে বিড়ি তৈরি হয় শ্রমিকের হাতের সাহায্যে, দিনের আলোতে। আরো লক্ষণীয়, বিড়ি শিল্প মালিকগন
            বিড়ি শিল্প থেকে বহুমাত্রিক শিল্প প্রতিষ্ঠান গড়ে তুলে দেশের মানুষের জন্য কর্মসংস্থানের সুযোগ সৃষ্টি করেছেন।
            যেমন; আকিজ গ্রুপ, ভরসা গ্রুপ, ভাইয়া গ্রুপ, নাসির গ্রুপ, আবুল খায়ের গ্রুপ। কিন্তু সাম্রাজ্যবাদী সিগারেট
            ব্যবসায়ীদের লাভের অংশ থেকে এমন কোন প্রতিষ্ঠান গড়ে ওঠে নাই যা থেকে দরিদ্র মানুষের কর্মসংস্থান সৃষ্টি হয়েছে।
            তারা এদেশে ব্যবসা করে লাভ নিয়ে যাচ্ছে তাদের দেশে। অন্যদিকে বিড়ি শিল্পের মালিক ও শ্রমিকেরা আভ্যন্তরীন বাজারকে
            চালু রেখেছে বিভিন্ন শিল্পকারখানা প্রতিষ্ঠিত করে ।
            শেফালীর সন্তান দুটি, আজীরনের তিনটি। তাদের স্বামীরাও একই জায়গায় কাজ করে। দুজনের আয় উপার্জন থাকায় সন্তান পালনে
            তাদের খুব একটা কষ্ট হয়নি এতদিন। যথা সময়ে সন্তানদের স্কুলে দিয়েছে এবং সন্তানরাও মনোযোগ দিয়ে পড়াশুনা করেছে।
            কিন্তু বর্তমানে কারখানাগুলো বিপর্যয়ের মুখে পড়াতে আজীরন ও শেফালী চাকরী হারায়। স্বামীদের একার আয়ে সংসারে এখন
            অভাবের কারণে অশান্তি লেগে থাকে। প্রতিনিয়ত এখন তাদের যুদ্ধ করতে হয় সিগারেটের বিরুদ্ধে। সিগারেটের মূল্য কমে
            যাওয়াতেই তাদের আজ এই অবস্থা। তাদের সন্তানরা এখন দেখে মা বাবা প্রায়ই ঝগড়া করছে। ঝগড়ার মূলে যে সমস্যাটা কাজ
            করছে তা না বুঝতে পারলেও ঝগড়াতো তারা শিখছে বা দেখছে, যা তাদের জীবনে নেতিবাচক প্রভাব ফেলতে সাহায্য করছে।
            সুফিয়া চাকরী করে বলেই তার গায়ের রং কালো হওয়া সত্ত্বে শাশুড়ি মেনে নিয়েছিল। মাসের শেষে শাশুড়ির হাতে টাকা তুলে
            দেওয়ার সময় শাশুড়ি তার গায়ের রংয়ের দিকে না তাকিয়ে টাকাগুলোর দিকে তাকিয়ে মনকে শান্ত রাখতো। কিন্তু যে মাস থেকে
            টাকা বন্ধ হলো সে মাস থেকে শাশুড়ির চোখ গেল রংয়ের দিকে। ব্যাস শুরু হয়ে গেল নির্যাতন। মানসিক, শারিরিক শাস্তি সহ
            নানা রকম কৌশলের শাস্তি। সুফিয়া অল্প বয়স থেকেই বিড়ি বাঁধতে শিখেছিল, বিড়ি বাঁধা ছাড়া অন্য কোন হাতের কাজে সে
            পারদর্শি হয়ে উঠতে শেখেনি। তারপরেও সে এখন মনে প্রানে চায় অন্যকোন কাজ শিখতে, কিন্তু সেই সুযোগ তাকে দেবে কে?
            বিড়ি কারখানায় মিনতি এখনও নিয়োজিত আছে। কিন্তু এখন তার যে মজুরী, তা বর্তমান বাজার মূল্য এবং পরিশ্রমের সাথে
            সামঞ্জস্যপূর্ণ নয়। তাদের মজুরী না বাড়লে এই পরিশ্রমের কোন সার্থকতা থাকেনা।

            রাস্ট্রের দায়ীত্ব শ্রমিকদের বাঁচার জন্য শিল্প গড়ে তোলা, কর্মসংস্থান সৃষ্ঠি করা, তা না করে ধুমপানকে
            নিরুৎসাহিত করার নামে বিড়ি শিল্পের সাথে সিগারেটের যুদ্ধ বাঁধিয়ে শ্রমিকদের জীবনে দূর্যোগ টেনে আনার কোনো অর্থ
            হয়না।
            আজীরন শেফালী সুফিয়াদের দাবী বিড়ি শিল্পের বিকল্প ব্যবস্থা গড়ে তোলা না পর্যন্ত যেন বিড়ি শিল্পের শুল্ক মুক্ত
            রাখা হয়, তাদের মজুরী কাঠামো সঠিক ভাবে নির্ধারণ করা হয়। সরকারের কাছে বিড়ি শ্রমিকদের আরও কিছু দাবীর কথা তারা
            জানান; পরিচয় পত্র, রেশনের ব্যবস্থা, প্রসুতি ভাতা, সঠিক মজুরী নির্ধারন করা, ঈদে বোনাসের ব্যবস্থা করা,
            কারখানায় ডাক্তার নিয়োগ করা ও কল্যান তহবিল গড়ার প্রয়োজনীয়তার উল্লেখ করেন। তবে সবচেয়ে প্রয়োজনীয় ব্যবস্থা হলো
            সিগারেটের শুল্ক বাড়ানো। তা না হলে দেশের ’কুটির শিল্প’ হিসেবে পরিচিত বিড়ি শিল্প ধ্বংস হয়ে যাবে, লক্ষ লক্ষ
            মানুষ বেকার হয়ে মানবেতর জীবনের পথ বেছে নেবে। আমরা ধুমপানকে নিরুৎসাহিত করি কিন্তু শিল্পকে বাঁচিয়ে রাখার পথ
            খুঁজি, তাই ঐসব এলাকায় সরকার যতদিন না অন্য কোন শিল্প কারখানা গড়ে তুলতে পারবে ততদিন এই বিড়ি শিল্পকে বাঁচিয়ে
            রাখতেই হবে।
            আমরাও চাই বিড়ি সিগারেট কিনে পয়সা নষ্ট না করে শিশুদের হাতে, পরিবারের পাতে দুধ, কলা তুলে দিতে। ধুমপানের পেছনে
            দিনে যদি দশটাকাও খরচ হয়, তাহলেও সেই দশটি টাকা একটি মাটির ব্যাংকে রেখে শিশুর ভবিষ্যত নিশ্চিত করুন।
            তবে আজীরন, শেফালীদের সিগারেটের সাথে যুদ্ধটাও আমাদের কাম্য নয়। তাদের একটা নিশ্চিন্ত ও সুস্থ জীবন দেখতে চাই।


        </p></div>

</div>


</body>
</html>