<!DOCTYPE html>
<html lang="en">
<head>
    <meta charset="UTF-8">
    <title>মনিপুরের মনিপুরী বাংলাদেশে</title>
    <meta name="viewport" content="width=device-width, initial-scale=1">
    <link href="../bootstrap/css/bootstrap.min.css" rel="stylesheet"/>
    <link href="https://fonts.maateen.me/adorsho-lipi/font.css" rel="stylesheet"/>
    <link rel="stylesheet" href="../css/blog_template.css"/>
</head>
<body>


<div class="container-fluid" style="font-family: 'AdorshoLipi', sans-serif;">


    <div class="row" id="HD">
        <div class="col-md-12 text-center text-dark"><h2>মনিপুরের মনিপুরী বাংলাদেশে</h2></div>
        <div class="col-md-12 text-center text-dark"><h4>আনোয়ারা আজাদ</h4></div>
    </div>

    <div class="container-fluid" style="margin-top: 20px">
        <p>
            আজ থেকে প্রায় আড়াইশত বৎসর আগে মনিপুরী জনগন মনিপুর রাজ্য ছেড়ে বাংলাদেশে এসে বসতি স্থাপন করেছিল। ১৮১৯ থেকে
            ১৮২৬, সাতবৎসর ব্যাপী মনিপুর- বার্মা যুদ্ধ চলাকালীন, ইতিহাসে যা ’সেভেন ইয়ারস ডিভাসটেশন’ নামে পরিচিত, মনিপুরী
            জনগন মনিপুর ছেড়ে পালিয়ে এসে কাছাড়, আসাম, ত্রিপুরা এবং বাংলাদেশের বিভিন্ন অঞ্চলে বসবাস শুরু করে। বৃহত্তর
            সিলেট ছাড়াও ময়মনসিংহের সুসং দূর্গাপুর, ঢাকার তেজগাঁও ও কুমিল্লার কসবা অঞ্চলে গড়ে উঠেছিল মনিপুরী বসতি।
            ইতিহাসবিদদের মতে বাংলাদেশে মনিপুরীদের প্রবেশ ’সেভেন ইয়ারস ডিভাসটেশন’ এর আগে থেকেই শুরু হয় এবং পরেও অব্যাহত
            থাকে। ধারনা করা হয়ে থাকে সিলেট অঞ্চলে মনিপুরী বসতি স্থাপনের সুত্রপাত হয় মহারাজ ভাগ্যচন্দ্রের শাসনামলের প্রথম
            দিক থেকে (১৭৬৪ থেকে ১৭৯৮)।
            ১৮২৬ খ্রিস্টাব্দে মহারাজ গম্ভীরসিংহ কর্তৃক মনিপুর রাজ্য পূনর্দখল হলেও মনিপুর, আসাম, ত্রিপুরা ও কাছার থেকে
            বাংলাদেশে মনিপুরী জনগনের আগমন ও বসতি স্থাপন অব্যাহত থাকে এবং বিংশ শতাব্দির প্রথম দিকে এসে তা শেষ হয়ে যায়।
            মাত্র কয়েক বৎসর আগেও ঢাকার মনিপুরী পাড়ায় কয়েকটি মনিপুরী পরিবার ছিল, বর্তমানে সেখানে মনিপুরীদের কোনো বসতি
            নেই। এদের কয়েকটি পরিবার সিলেট শহরে বসবাস করছেন। বর্তমানে বৃহত্তর সিলেটে মনিপুরী জনগোষ্ঠিদের বসতি অঞ্চলগুলো
            হলো- হবিগঞ্জ জেলার চুনারুঘাট থানা।
            মেলবৗীবাজার জেলার শ্রীমঙ্গল থানা, কমলগঞ্জ থানা, কুলাউড়া থানা, বড়লেখা থানা।
            সিলেট জেলার সদর থানা। সুনামগঞ্জ জেলার ছাতক থানা।
            এসব থানার বিভিন্ন গ্রামে মনিপুরীরা নিজস্ব সংস্কৃতি, ভাষা, ধর্ম ইত্যাদি সামাজিক অনুষ্ঠান মর্যাদার সাথে পালন
            করে আসছে। তবে মনিপুরী সম্প্রদায় দীর্ঘকাল বাংলাদেশে বসবাস করে থাকলেও বৃহত্তর জনগোষ্ঠির কাছে আজও প্রকৃত অর্থে
            তারা অপরিচিতই রয়ে গেছে। এক ধরনের রক্ষণশীলতা, তাদের সহজ সরল জীবন যাপন ও আধুনিক সভ্যতার জটিলতা স্পর্শ না করা
            এর অন্যতম কারণ বলে ধারণা করা হয়।
            তবে মনিপুরীদের ভাষা, সাহিত্য, ধর্মবিশ্বাস, আর্থ-সামাজিক অবস্থা, শিক্ষাদীক্ষা, লোকসংস্কৃতি বিশেষ করে ধ্রুপদী
            নৃত্যকলা তাদের সামাজিক অবস্থানকে অনেক দৃঢ় করেছে। তাদের মতে মনিপুরীরা মূলত মঙ্গোলীয়, তার সাথে মিলেছে আর্য ও
            অন্যান্য রক্তধারা।
            প্রাগৈতিহাসিককালে মনিপুর রাজ্য অনেকগুলো ক্ষুদ্র ক্ষুদ্র রাজ্যে বিভক্ত ছিল। এই রাজ্যগুলোর মধ্যে প্রভুত্য
            বিস্তারের প্রতিযোগিতা শুরু হলে রাজা পাখংবা একটি ক্ষুদ্র রাজ্যের শক্তিমান শাসনকর্তা হিসেবে আবির্ভূত হন।
            প্রত্যেক রাজ্যের ভাষা ও সংস্কৃতি ছিল ভিন্ন। রাজা পাখংবার নেতৃত্বে এই ক্ষুদ্র রাজ্যগুলির একীভূতকরণ এবং ভিন্ন
            ভিন্ন ভাষা ও সংস্কৃতির সমন্নয় করার কাজ শুরু হয়। অষ্টম শতাব্দির দিকে তাদের বিচিত্র ভাষা ও সংস্কৃতির সমন্বয়ে
            জন্ম হয় মৈতৈ জাতির এবং গড়ে ওঠে মৈতৈ ভাষা ও সংস্কৃতি। বর্তমানে মনিপুরী ভাষা, সাহিত্য, সংস্কৃতি বলতে যা বোঝায়,
            তা মৈতৈ ভাষা, মৈতৈ জাতি নামে পরিচিত ছিল উনবিংশ শতাব্দির প্রথম দিক পর্যন্ত। তবে অষ্টাদশ শতাব্দিতে হিন্দু
            ধর্মপ্রচারক কর্তৃক মহাভারতোক্ত মনিপুরের সাথে যোগসুত্র আবিস্কার করে ব্রিটিশদের সংস্পর্শে এসে মৈতৈ শব্দের
            পরিবর্তে মনিপুরী শব্দের প্রচলন শুরু করে। যদিও ইতিহাসবিদগন প্রমান করেছেন যে, বর্তমান মনিপুর মহাভারতোক্ত
            মনিপুর নয়। ১৮৯১ সালে স্বাধীন মনিপুর রাজ্য ব্রিটিশদের হাতে চলে গেলে মনিপুরী শব্দটি পুরোপুরি মৈতৈ শব্দের স্থান
            দখল করে নেয়। তবে মনিপুরে বসবাসকারী অন্যান্য নৃতাত্ত্বিক গোষ্ঠি যেমন, নাগা, তাংখুল, কুকি প্রভৃতি মনিপুরী
            পরিচয় গ্রহণ করেনি, তারা নিজ নিজ পরিচয়েই পরিচিত হয়ে থাকেন, ’মনিপুরী’ নামে নয়।
            ১৭৯৮খ্রিস্টাব্দে রাজা ভাগ্যচন্দ্রের মৃত্যুর পর থেকেই তার পুত্র চৌরজিৎ, মারজিৎ ও গম্ভীরসিংহের রাজ্য লিপ্সা,
            হিংসা, চক্রান্তের মাধ্যমে সিংহাসন দখলের প্রতিযোগিতা চলতে থাকে। একপর্যায়ে চৌরজিৎ পালিয়ে শ্রীহট্টে আশ্রয় গ্রহণ
            করে। মারজিৎ পালিয়ে আশ্রয় নেয় ময়মনসিংহে। সুসং দূর্গাপুরে মনিপুরী বসতি সেই সময়েই গড়ে ওঠে, যদিও এখন সেখানে কোন
            মনিপুরী বসতি নেই। ১৯৩৮ সালে সেখানকার সর্বশেষ কয়েকটি পরিবার সিলেট শহরে এসে বসতি স্থাপন করে। সেই সময়েই
            মৌলবীবাজারের ছোট ধামাই অঞ্চলে সবচেয়ে বেশি মনিপুরী বসতি গড়ে ওঠে।
            সাত বৎসর কাল সময় বার্মিজদের অত্যাচারে অতিষ্ট হয়ে মনিপুরীদের ইতিহাসে খ্যাত হয় ’সেভেন ইয়ারস ডিভাসটেশন’। সেই
            সময়েই সিলেটে নির্মিত হয় মনিপুরী রাজবাড়ি। এক প্রলংকরী ভূমিকম্পে ১৮৯৭ খ্রিষ্টাব্দে মনিপুরী রাজবাড়ি ধ্বংস হয়ে
            গেলেও তার কিছু অবশিষ্ট এখনও বিদ্যমান।
            বাংলাদেশে বর্তমানে প্রায় ত্রিশহাজার মনিপুরীর বসবাস রয়েছে। যুগে যুগে মনিপুরীরা বিভিন্ন ধর্ম গ্রহণ ও বর্জন
            করেছে। আজকের মনিপুরীদের প্রধানতম ধর্ম হলো গৌড়ীয় বৈষ্ণব ধর্ম। তার আগে বোদ্ধ ধর্ম ও হিন্দু ধর্ম চর্চার প্রভাব
            ছিল।। মনিপুরে ইসলাম ধর্মের প্রবেশ ঘটে সপ্তদশ শতাব্দীর প্রথম দিকে। প্রায় দশহাজার মুসলিম মনিপুরী আছে
            মৌলবীবাজারের কমলগঞ্জ থানায়। ধর্মীয় বিশ্বাসে ইসলামের অনুসারী হলেও ভাষা ও সংস্কৃতিতে তারা মূল মনিপুরীদের সাথে
            এক ও অভিন্ন।
            বাংলাদেশের মনিপুরীদেরকে উপজাতি আখ্যায়িত করায় তাদের আপত্তি আছে। তারা মনে করে ভারতে যেমন রাজনৈতিক জাতীয়তা
            অর্থে সবাই ভারতীয় হলেও বাঙালি, শিখ, বিহারী আসামী প্রভৃতি জাতিসত্তার অস্তিত্ব স্বীকার করা হচ্ছে তেমনি
            বাংলাদেশের মনিপুরীদেরকে যেন পূর্ণাঙ্গ জাতিসত্তার মর্যাদা দেয়া হয়।
            মনিপুরীরা গোষ্ঠিবদ্ধ জীবনে বিশ্বাসী। যেখানেই বসতি স্থাপন করুক অনেকগুলো পরিবার একত্রে গড়ে তোলে একটি পাড়া বা
            সমাজ। প্রত্যেক পাড়াতেই একটি করে দেবমন্ডির ও মন্ডপ থাকে। এই মন্ডপ ও মন্ডিরকে কেন্দ্র করেই আবর্তিত হয় ধর্মীয় ও
            সামাজিক কর্মকান্ড।
            পোশাক পরিচ্ছদের বিষয়ে মনিপুরীরা স্বাতন্ত্র্য রক্ষা করার চেষ্টা করে। যারা লেখাপড়া শিখছে বা চাকরী করছে তারা
            যদিও সব রকমের পোশাকই বেছে নিচ্ছে কিন্তু গ্রাম পর্যায়ে বেশিরভাগ মনিপুরীই তাদের নিজেদের তৈরি করা পোশাক ব্যবহার
            করছে। বিশেষ করে সামাজিক বা ধর্মীয় অনুষ্ঠানগুলোতে তাদের জাতীয় পোশাকই ব্যবহার করছে। কবিগুরু রবীন্দ্রনাথ ঠাকুর
            সিলেটে রাসনৃত্য উপভোগ করতে এসে মনিপুরী মেয়েদের তৈরি করা পোশাকের উচ্ছসিত প্রশংসা করেন বলে জানা যায়।
            বাংলাদেশের মনিপুরী জনসংখ্যার আশি শতাংশই গ্রামে বাস করে এবং তাদের প্রধান পেশা কৃষি। শহরে বসবাসরত মনিপুরীরা
            স্বর্ণকার ও মোটর মেকানিক্সে পারদর্শী। এ কারণে সিলেট শহরে স্বর্ণব্যবসা ও মোটর মেকানিক্স প্রতিষ্ঠানগুলো
            বেশিরভাগই মনিপুরী মালিকাধীন। এছাড়াও কাঠের কাজে মনিপুরীদের আধিপত্য ছিল এক সময়। মনিপুরী মেয়েরা খুবই কর্মঠ।
            অনেক ক্ষেত্রেই তারা পুরুষদের চেয়ে বেশি পরিশ্রম ও উপার্জন করে। তাদের হাতে বোনা তাতের কাপড় অত্যন্ত জনপ্রিয়।
            মনিপুরীদের তাতে বোনা চাদর, ব্যাগ ,শাড়ী ইত্যাদি বর্তমানে বাণিজ্যিকভাবে তৈরি ও বাজারজাত করা হচ্ছে। মনিপুরীদের
            মধ্যে যেমন উচ্চবিত্ত শ্রেণী নেই তেমনি হতদরিদ্র শ্রেণীও দেখা যায়না। ভিক্ষাবৃত্তি বা অন্যের বাড়িতে কাজ তারা
            কখনোই করে না। বাড়ীতে কাজের জন্যও তারা কাউকে নিয়োগ দেয় না। একারণে মধ্যবিত্ত থেকে নিম্নবিত্ত সব বাড়ির মেয়েরাই
            সাংসারিক যাবতীয় কাজকর্ম নিজেরাই করে থাকে।
            বর্তমানে মনিপুরীদের মধ্যে উচ্চশিক্ষার হার বৃদ্ধি পাওয়ায় বিভিন্ন পেশায় ছড়িয়ে আছে। বিপুল সংখ্যক শিক্ষক সহ
            ডাক্তার, ইঞ্জিনীয়ার, আইনজীবি ও প্রশাসনসহ বিভিন্ন প্রতিষ্ঠানে মনিপুরীরা কর্মরত আছেন। প্রবাসেও বহু মনিপুরী
            কর্মরত আছেন।
            মনিপুরীরা কঠোরভাবে সামাজিক আইনগুলো মেনে থাকে। একই গোত্রের ছেলে ও মেয়ের মধ্যে বৈবাহিক সম্পর্ক স্থাপন করার
            নিয়ম তাদের নেই। নিকটআত্মীয়র বেলাতেও একই রকম কঠোর নিয়ম মেনে চলে। যদি কেউ নিয়ম অমান্য করে তবে তাকে সমাজচ্যুত
            করা হয়ে থাকে। তার সাথে কোনো রকম সম্পর্ক রাখা নিন্দনীয় কাজ বলে গন্য করা হয়।
            মনিপুরীরা বাংলাদেশে আগমনের সময় যে মাতৃভাষাকে মুখের ভাষা হিসেবে নিয়ে এসেছিল, অতি রক্ষণশীলতার কারণে এখনও তা
            বাঁচিয়ে রাখতে সক্ষম হয়েছে। বাংলাদেশে মনিপুরী সাহিত্যচর্চার আনুষ্ঠানিক সুত্রপাত হয় ১৯৭৫ সালে। বাংলাদেশ
            মনিপুরী সাহিত্য সংসদ গঠন করে ’দীপান্বিতা’ প্রকাশের মাধ্যমে। বর্তমানে দীপান্বিতা প্রকাশিত হচ্ছে মৈরা নামে। গত
            কয়েক বৎসর যাবৎ মনিপুরী ভাষা উৎসব পালন করা হয়ে থাকে।
            মনিপুরী জাতির জন্মলগ্ন থেকেই প্রচলিত হয়ে এসেছে লাইহারাওবা নৃত্য, যে নৃত্যের বিভিন্ন পর্যায়ে বর্ণনা করা হয়েছে
            পৃথিবী সৃষ্ঠি, মানব সৃষ্ঠি, দেবতার উদ্বোধন, দেবতার স্তুতি। লাইহারাওবা নৃত্যের উপর ভিত্তি করে রাধা কৃষ্ণের
            ঐশ্বরিক প্রেমকাহিনী নিয়ে নির্মিত হয়েছে মনিপুরী রাসনৃত্য। এই রাসনৃত্যকে বহির্বিশ্বে তুলে ধরেছিলেন কবিগুরু
            রবীন্দ্রনাথ ঠাকুর।
            বাংলাদেশের মনিপুরীরা নিজস্ব সংস্কৃতিতে যেমন সমৃদ্ধ তেমনি বাঙালি সংস্কৃতির সংস্পর্শে এসেও মনিপুরী সংস্কৃতিতে
            নতুন মাত্রা যোগ হয়েছে। মনিপুরী শিল্পিরা নিজস্ব সংস্কৃতি চর্চার পাশাপাশি বাঙালি সংস্কৃতির চর্চা করছে। এর ফলে
            বাংলাদেশের মনিপুরী সংস্কৃতি বহন করছে মনিপুরের সংস্কৃতি প্রবাহ থেকে এক ভিন্ন বৈচিত্র্য।

        </p></div>

</div>


</body>
</html>